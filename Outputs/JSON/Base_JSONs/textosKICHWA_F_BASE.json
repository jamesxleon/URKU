[
    {
        "Instrucción": "Crea un texto en kichwa sobre las corrientes piroclásticas",
        "Entrada": "",
        "Salida": "CORRIENTES PIROCLÁSTICAS - Allpa Hawamanta urmakpi\nAllpa hawamanta  urmakpi, apamun rumikuna, uchufakuna, kushnikuna, mana usharin chaymanta llukshita pullashpa, chaypi usharin wañuyta, ashtaka wañukkuna tiyashka urku tukyakpi. Kayta yallinlla tukuy urkukunapi shuk shuk llaktakunapi, kay yapa kunukpi rumikuna ashtawan sinchi ushan urmayta, chaypi ushan tiyayta astawan llakikuna. Wasikuna, hatun wasikuna waklita, illarita ushan.\nTiyan llaktakuna maypi shina llakikuna apashka, maypi allpa pampashpa sakishka, allpa hawamanta urmakpi. Saint Pierre kitipi, shina llakikuna tiyashka, urku tukllakpi, kay urku karka Monte Pelée 1902pi (waranka iskun patsak ishkay watapi), chaypi 29000 (ishkay chunka iskun waranka) ginti wañurka, chay llaktapi shuklla kawsarka, shinapash kawsashpa ashtaka rupashka. Italia mama llaktapi,  shuk kiti tiyan, paipa shuti kan karka Pompeya, chaypi ashtaka ginti wañurka, mana llukshita ushashpa llaktamanta. Chay llaki tiyashka allpa hawamanta urmakpi, urku tukllakpi, kay urkupa shuti karka Vesubio, 79 (kanchis chunka iskun watapi), cristo hipa kay llaki tiyashka. 2010pi (ishkay waranka chunka watapi) ashtaka ginti wañurka, Sinabung urkumanta Indonesia mama llaktapi, chaypi ginti mana ushashka llukshita, wasikunamanta allpakunamanta, chay pachakunapi llankanakushkamanta.  Wakimpi allpa hawamanta urmakpi ushan apayta yurakunata, hatun kusakunata, antawakunata, ushan sakita waklichishpa.  Wakimpi gintikunata, wiwakunata rupachishpa, chukrichishpa, wañuchishpa ushan sakita. Mana tiyan maypi pakakunkapa allpa hawamanta urmakpi, mana allí kan wasipi allchirita kay tiyakpi, wasipi alchirishpa mana usharin ashnayta, kunu uchufamanta. Urku tukyakpi uchufa ushan rupachita, pampachita wasikunata. Chaymanta kay pasashpa mana wasipi sakirina, llukshina kan wasikunamanta, llaktakunamanta, tukuylla tantanakushpa. Allpa hawamanta urmakpi tukuylla ushan llakikuna apayta, Chaymanta uyana kanchi imata nin pi ñawpaman apakun, llukshina llaktamanta nikpi utsa utsa llukshina kapan, chaypi tukuylla allí kayta ushanchik kay llakikuna tiyakpi.\nAma kumkashpa\n•Allpa urku hawamanta urmakpi rinlla apashpa imatapash, rupachitapash ushan\n•Mana usharinlla llukshita allpa hawamanta urmakpi\n•Riksina kapan ima ñankunata kan llukshinkapa. Uyana kanchik imata nin pi ñawpaman apakun llaktata"
    },
    {
        "Instrucción": "Escribe un documento en kichwa sobre los impactos de las erupciones explosivas",
        "Entrada": "",
        "Salida": "Erupciones explosivas - impactos\nUrku tukyaykuna\nUrku tukyakpi llukshin yana huyukuna rumikunawan, uchufakunawan. Kay uchufakunata wayra apan  tukuy laduman, chaymnata rumikuna, uchufakuna asha asha rin urmashpa allpapi. Urku ladupi rumikuna, uchufa urmakpi chukrichita, wañuchita ushan. Rumikuna tamiashina urmashpa rin, chaypi ushan urmayta humapi, chaymantami maskana shuk pushtu maypi mana ushan chayayta. Shinapash hatun rumikuna ushan yallita utukushpa techokunata, rumikuna kunu kashpa ushan rupayta imatapash. Chaymanta kawsashpa  urku ladupi, maypi astawan wayrachin, ushan llaki apayta, uchufakuna ushan ashtawan urmayta, urku tukyakpi, wayra apaymanta. Kay uchufakuna ushan parayta punchakuna, killakuna watakuna mana anchurishpa. Uchufa ñawipa mana allí kan, mana samaytapash usharin, chaypi asha asha, irkiayta usharin. Chaymanta yayakuna, wawakuna, shunko irkikuna, pulmón irkikuna astawan irkiayta ushan. Uchufa urkumanta ushan sakita pampashpa wasikunata, tarpuna allpakunata. Wasikatata ushan urayman urmachita yapa llashak kakpi, kay uchufa ashtawan yashak kapan shutushpa.\nMaskana kanchik maypi sinchi wasikuna kan, maypi mana wasikata ushan urmayta, alli kamkapa kay pasakpi. Kay pasakpi allpakuna tarpushkakuna ushan waklita. Uchufa mapayachin urmashpa mikunakunapi, yakukunapi, chaypi wakrakuna, llaminkokuna wañuyta ushan. Wakimpi kay pasakpi waklichispa, mapayachishpa ushan sakita maypi yaku yallin rinkapa wasikuman. Antawakunapash, waklita ushan uchufa urmakpi, mana purita ushan, antawapa motor waklita ushan uchufawan. Uchufa urmakpi ushan parayta ashtaka punchakuna huyushina tukushka, chaypi ñankuna yuchka ushan tukuyta. Aeropuertokuna, ferrocarrilkuna wicharin. Chaypi mana ushan yushikta wayrapi puri antawakunakuna, uchufa wayrapi kaymanta, ama llakikuna tiyachun. Chaymanta kay tiyakpi pi ñawpaman apakkuna, hatun yachahchikkunawan willachink maypi ashtawan uchufakuna hundashka. Urku ladupi kawsashpa, charina kapan shuk kipi, maypi alchishka charina kapan ima minishtikuna, kayta charishpa aydan urku tukyakkukpi. Kanllapi, kakukpi ashtaka uchufakuna wayrapi yallin, chaymanta mascarillata churarina kapan. Mana mascarillata charishpa churarina shuk pindu tapachun sinkata shimiwan, charishpa lentesta churarina nawipi mana uchufa yaykuchun. Yukshina kanki wasimanta shukuna nikpi, imata nin katina kanki, tikrankapa wasiman yallichun shuyana kanki, alli kankapak. Uchufakunata anyuchishpa allí rikushpa pichana kanki, ginti irkiyashka, wañushka chayta shinashpa. Kay uchufakuna wayrapi rinlla. Ashtaka ginti kawsan maypi shina yakikuna tiyashka, chaymanta yachakuna imata shinana uchufakuna wayrapi tiyakpi, chaypi allí kawsayta ushakrinki Urku ladupi.\nMana kunkashpa\n•Uchufakuna, mana allí samayta sakin, mana allí shinan ñawi luluman yaykushpa. Ushan urmachita wasikatata wasikunamanta\n•Churarina kanki mascarillata\n•Pakakuna kanki maypi sinchi wasikuna kan, maypi wasikata sinchi kapan\n•Uyana, katina kanki imata nin pi ñawpaman apakun"
    },
    {
        "Instrucción": "Escribe un texto en kichwa sobre los peligros de las erupciones explosivas.",
        "Entrada": "",
        "Salida": "Erupciones explosivas - Peligros\nUrku tukyaykuna\nKay yaku nina rumishina kapan, kay urku ukupi tiyan, kaymanta llukshin kushnikuna, kaykuna rin wayrapi urku tukllakpi, chaypi kushnikuna chakchurishpa rin. Urku tukyakpi llukshin uchilla rumikuna, kay sinchi rumishina yukshin. Urku tukyakpi, rumikunawan yaku nina tukun, allpashina kan, shinapash hatun rumikunapi tukun, antawakunashina ushan tukuyta. Urku tukyakpi finu finu llukshin uchufa, llukshin hatun rumikuna urkumanta, bombakunashina urman.  Hatun rumikuna urku sikipi urman, kay ushan wañuchita, chukrichita, waklichita pitapash. Hatun rumikuna ushan wasitaka utukukuyta, wakimpi wasikunata rupachin. Uchilla rumikuna urmakpi ushan rundushina uyarita. Huyu ushan tukuyta rumikunawan, huchufakunawan, kushnikunawan, chaypi urku hawa hawapi rin, kay tukyakukpi. Kay huyukuna ashtaka hatunyan, karutapash rinlla. Uchufa huyuta, wayra apanlla, urkukunaman rin sinchi wayrakpi, mana yapa pachakuna paran karu rinkapa. Punchakuna ushan tukuyta tutashina, uchufa huyu intyta tapakpi. Uchufa huyu wayrapi rikpi, asha asha rin urmashpa. Rumikunaka mana wayrapi rinlla yapa yashak kaymanta urku sikipi kidan. Chaypi ushan pampayta allpakunata. Uchufa mana yasha kakpi karu  rinlla wayrapi, urmakpipash mana pampashpa ushan sakita uchilla kaymanta. Uchufa urku tukyakpi shuk kan, mana yandapa uchufashna llukshin, urku tukllakpi uchufakuna ushan waklichita antawapa vidriokunata. Uchufa urkumanta ushan hirkiachita gintita, wiwakunata, pachamamata. Waklichita ushan, antawata, alcantarilladota, michata, yakuta, anta willachikunata, Wañuchita ushan tarpushkakunata, wakrakunata. Urku tukyakpi uchufakuna tiyakpi mana allí sakin kawsayta. Hatun yachachikkuna ushan yachayta ima pachapi urku tukyakrin, ushan rikuyta mayta wayra rikrin, chaypi yachankapa uchufa llukshipi maykan laduman rikrin. Chaypi, pi ñawpaman apakun llaktata, ninka imata shinana allí kamkapa, ushan nita llukshina wasimanta, llaktamanta, urku sipiki kaymanta, katina imata nin pi ñawpaman apakun allí kankapak. Shinapash pachakuna ña yallikpi llaktakuna urku sikimanta ushan allí kawsayta, yachakushpa imata shinana kay yakikuna tiyakpi. Pachakuna yallikpi allpakuna maypi uchufa urmarka ushan ashtawan allí tukuyta tarpunkapak."
    },
    {
        "Instrucción": "Escriba un texto en kichwa sobre los impactos de los gases volcánicos",
        "Entrada": "",
        "Salida": "Gases volcánicos - Impactos\nKushni urkumanta\nTiyan shuk shuk kushnikuna urkumanta, kay llukshin urku tukllakpi, wakimpi manara tukllakpi, kay kushnikunata mana alli kan ashnayta, ushanchik irkihayta. Kushnikuna ushan waklichishpa sakita pacha mamata, yakuta, allpata, wayrata. Kay kushnikuna wayra apakpi shuk shuk llaktakunaman rin. Kay kushnikuna hawa kawaman ushan chayayta. Wakimpi kushnikuna astawan tantanakun urku hawapi.  Kay ushan rita cochakunaman, pukyukuman, allpa ukuta. Kay kushnikuna ushan tantanakuyta yakupi, chaymanta ushan rikta wayrapi. 1986pi (waranka iskun patsak pusak chunka sukta watapi) ginti wañurka, 1500 (waranka pichka patsak) pura karka, wiwakunapash wañurka, samay aysaymanta,  mana allí kushnikuna wayrapi tiyakpi, kay pasarka Nyos cochapi Camerumpi. Wakimpi kushnikuna chiriashka, kunuyashka yakupi yukshin,  Shukkuna wañushka armaymanta pukyukunapi, kuchakunapi. Chaymanta yaykumkapa yakuman uyana, rikuna willachikkunata ama llaki apankapa. Wakimpi shuk cochakunapi, pukyukunapi mana allí yaku tiyan, yapa rupan, quimicokunawan wakimpi llukshin, chaymanta mana yaykunalla. Kay kushnikuna ushan yakuman llukshita, chaypi allpaman, wayraman rin. Kushnikuna waklichishpa sakin allpakunata, mikunakunata,  hiwakunata, wakrakunata. Wakimpi kushnikuna hayata charin, chaypi ushan irkiachita gintita, nanakunata alzan ñawipi, sinkapi, kunkapi. Wakimpi mana ushachin samay allsayta, chaypi wañuytapash usharin.  Wakin ginti mana allí kan shunkuwan, paykuna ashtawan llaki apayta ushan. Kushnikuna ashtawan huntayta ushan allpa ukukunapi, utukukunapi maypi razu tiyan, chaymanta mana yaykunalla chaykunaman. Mana allí kushni tiyakpi, ushanki kuinta apayta rikushpa wiwakunata, yurakunata, hiwakunata, wañushka, chaypi yachayta ushanki. Kikin hirkilla sintirishpa llukshina, rina kanki maypi ashtawan wayra tiyakkunaman. Shinapash  wayrapi ushan rita, mana allí kushnikuna, chaypi mana sakin allí rikuchun ñawi lulunwan, mana sakin allí samay aysaychun. Alli kankapak  wasipi sakirina, allí wichana punkukunata, ventanakunata, ama yaykuchun  mana allí kushnikuna. Uyana kapan imata nin pi ñawpaman apakun llaktata, ima willachikuna katina kanki. Chaymanta uyana kan imata nin pi ñawpaman apakun llaktata. Ashtawan yachankapa imata shinana,  uyana, katina kanki urku tukyakpi willachikunata. Wapinki ashtawan allikan rikta shuk laduman, mayman allí kushnikuna tiakkunaman.\nAma kunkashpa\n•Kushnikuna urkumanta ushan irkiachita, wakimpi wañuytapash ushanki\n•Wakimpi kushnikuna urkumanta mana tullputa charin, mana ashna charin\n•Wakin kushnikuna ashtawan tantanakun ura allpakunapi\n•Llukshina kanki irkilla sintirishpa, uyana, katina kanki ima willaykunata nin pi ñawpaman apakun llaktata."
    }
]